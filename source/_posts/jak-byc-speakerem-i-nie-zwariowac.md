---
title: "Jak być speakerem i nie zwariować?"
tags:
  - Prezentacje
  - Konferencje
thumbnailImagePosition: top
coverMeta: out
coverSize: partial
thumbnailImage: presentation.jpeg
coverImage: presentation.jpeg
date: 2018-10-25 20:56:00
---

W ubiegłym tygodniu miałam kolejną okazję na szczęśliwe ukończenie konferencyjnego zaklętego koła. 
Taki właśnie pseudonim nosi u mnie akcja - "zostań speakerem". Każda z moich dotychczasowych okazji wiązała się z określonymi etapami - początkową euforią związaną z wysłaniem zgłoszenia na CFP, napięciem oczekiwania na wyniki, zmęczeniem związanym z przygotowaniami, maksymalnym stresem przed samym wystąpieniem i frajdą na scenie.
Tak było i tym razem, na scenie *Meet.js Summit w Poznaniu*. 
<!-- more -->

Mimo zadawanego sobie w fazie największego napięcia pytania: "Czemu ja to w ogóle robię?", 
raz po raz wracam na scenę z kolejną prezentacją. Bo dzielenie się wiedzą jest bardzo sympatycznym zajęciem.

Dziś chciałabym podsunąć Wam moje sztuczki, które stosuję, by ułatwić sobie mierzenie się z akcją "być speakerem". Mam nadzieję pomóc Wam odważyć się i spróbować własnych sił na scenie, a także ułatwić życie tym, którzy swój debiut mają już za sobą.

# 1. Przygotuj sobie pełny tekst prezentacji
Niektórzy się ze mnie śmieją, ale inni kiwają głową ze zrozumieniem. Przed każdą prezentacją piszę wielostronnicowy elaborat zawierający wszystko co chcę powiedzieć. I Wam polecam robić to samo :) Czemu? W ten sposób mam sporo czasu by zastanowić się nad każdym zagadnieniem. Zadać sobie pytania: co jest w tym temacie najważniejsze? O czym nie mogę zapomnieć? Mam okazję też znaleźć fajne porównania i popracować nad żartami. (Nie zapomiajcie o żartach w prezentacjacjach, są równie ważne co koty i gify ;).
A co najważniejsze, układam luźne idee, które istnieją tylko w mojej głowie, w konkretne frazy, które potem często same przychodzą mi do głowy w trakcie prezentowania. 

# 2. Stwórz sobie linked listę
Gdy już stworzyliście sobie pełen tekst prezentacji i zwalidowaliście czy wszystko jest na swoim miejscu, a prezentacja jest spójna, nie próbujcie przypadkiem uczyć się jej na pamięć. Z dużym prawdopodobieństwem skończy się to katastrofą. W trakcie wygłaszania prelekcji, gdy tylko dany fragment wyleci Wam z głowy będziecie panicznie próbowali sobie go przypomnieć, przez co drastycznie ucierpi płynność mówienia. Wiem, coś o tym, sprawdziłam to na własnych błędach.

Czymś co obecnie praktykuje, jest tworzenie sobie czegoś, co roboczo nazywam "linked listą". Jest to spis tematów, które po kolei poruszamy i dzięki którym jesteśmy w stanie płynnie przekazać całą zawartość prezentacji. Polecam korzystać z bezokoliczników, krótkich fraz, które wskazują bezpośrednio na to co mamy powiedzieć. Są to dla mnie takie triggery, wystarczy mi rzut oka, by przypomnieć sobie cały paragraf z mojej prezentacji.

Tak stworzona linked lista to świetny materiał do powtórek. Przydaje się też na scenie, bo daje Wam komfort, że opowiecie o wszystkim o czym chcieliście powiedzieć. Sprawia również, że nie recytujecie swojej prezentacji, lecz opowiadacie własnymi słowami, co w ogromnym stopniu poprawia komfort Waszych słuchaczy.

# 3. Kumpel z pracy i TY
Czymś, co w największy sposób uspokaja mnie przed prezentacją to zmiana perspektywy, której używam, gdy o niej myślę. Staram się wytłumaczyć sobie, że ta sytuacja to nic innego jak spotkanie z kolegą z pracy i opowiedzenie mu o nowym narzędziu czy technice. Wiem, że czasem trudno uzyskać taki mindset, w szczególności, kiedy np. widzicie przed sobą kilkaset osób :O lub nigdy tego nie dotychczas nie robiliście. Ale gdy się Wam to uda to dużo łatwiej się w tej rzeczywistości odnajdziecie.

W trakcie samej prezentacji lubię odnaleźć wzrokiem na sali osoby, które są sympatycznie do mnie nastawione i widocznie zainteresowane tematem (potakują gdy się zgadzają lub śmieją się z żartów) i to do nich kieruje swój przekaz.

Ten punkt ma jeszcze drugie oblicze: "TY". Uważam, że bardzo ważne jest na scenie pozostać w kontakcie ze sobą, nie udawać nikogo, śmiać się ze swoich błędów i nie kwestionować swoich wyborów. Jest to moment, w którym robota została już zrobiona, przygotowałeś/aś się najlepiej jak to było możliwe. Teraz pozostaje tylko z pełną otwartością, serdecznością i z użyciem całych zasobów pozytywnej energii przekazać merytorykę, którą przygotowałeś/aś. Dać ludziom wartość, okraszając ją swoim temperamentem :)

# 4. 
# 5. Miej na scenie wodę
A ostatni tip, jest jednym z tych bardzo przyziemnych. Zawsze zabierajcie ze sobą na scenę wodę. Po pierwsze jest duże prawdopodobieństwo, że zaschnie Wam w gardle, a mówienie w takim stanie nie jest przyjemne ani dla speakera, ani dla słuchaczy. Po drugie, trickiem, z którego korzystają prezentujący, jest sięganie po butelkę wody w momencie, gdy stracili wątek. 
