---
title: 5 najlepszych książek 2020
tags:
  - Książki
  - Recenzje
  - 5 rzeczy
categories:
  - Osobiste
thumbnailImagePosition: right
coverMeta: out
coverSize: partial
thumbnailImage: ksiazki.jpg
coverImage: ksiazki.jpg
date: 2021-01-04 15:00:00
---

W 2020 roku moim celem było przeczytanie 52 książek (czyli jednej na każdy tydzień roku). Celu w 100% nie zrealizowałam, ale byłam od tego całkiem blisko. Rok zakończyłam z wynikiem 45, z którego jestem bardzo zadowolona. Moje książkowe przygody możecie śledzić [na moim profilu na Instagramie](), gdzie dokumentuję i komentuję je w postaci InstaStories. A dziś dodatkowo postanowiłam podsumować książkowo ubiegły rok i zaserwować Wam moje osobiste i subiektywne TOP 5, które miałam okazję przeczytać w 2020.

<!--more-->

## 1. "Projekt jednorożec. Powieść o szansie w epoce przewrotów cyfrowych" Gene Kim

<a href="https://helion.pl/view/90202/projekt-jednorozec-powiesc-o-szansie-w-epoce-przewrotow-cyfrowych-gene-kim,projed.htm#format/d">{% image left fig-25 https://static01.helion.com.pl/global/okladki/181x236/projekt-jednorozec-powiesc-o-szansie-w-epoce-przewrotow-cyfrowych-gene-kim,projed.jpg %}</a>

Zacznę od tego, że jestem wielką fanką pierwszej książki Gene Kim - ["Projektu Feniks"](https://helion.pl/view/90202/projekt-feniks-powiesc-o-it-modelu-devops-i-o-tym-jak-pomoc-firmie-w-odniesieniu-sukcesu-gene-kim-kevin-behr-george-spafford,profen.htm#format/d). Bardzo spodobała mi się jej forma i to dzięki niej poznałam ideę DevOps. Z tego powodu, na "Projekt Jednorożec" wyczekiwałam z niecierpliwością i przeczytałam ją, gdy tylko została wydana po angielsku.

Tak jak "Feniks" skupiał się głównie na praktykach DevOps i ich wpływie na organizację i dostarczanie produktu, tak "Jednorożec" dotyczy problemów, z którymi mierzą się na co dzień programiści i programistki. Co nietypowe dla książek branżowych, cała wiedza przekazana jest w formie opowieści o fikcyjnej firmie IT i perypetiach jej pracowników.
Dla mnie też ogromnym plusem jest to, że główną bohaterką jest badass senior programistka (a nie programista), co jest cudną odmianą i walką ze stereoptypami ❤️

Książkę w wersji papierowej i elektronicznej można kupić [tutaj](https://helion.pl/view/90202/projekt-jednorozec-powiesc-o-szansie-w-epoce-przewrotow-cyfrowych-gene-kim,projed.htm#format/d).

<div style="clear: both; padding-bottom: 20px;"></div>

## 2. "Designing data-intensive applications" Martin Kleppmann

<a href="https://helion.pl/view/90202/designing-data-intensive-applications-the-big-ideas-behind-reliable-scalable-and-maintainable-sys-martin-kleppmann,e_0gxd.htm#format/e">{% image right fig-25 https://static01.helion.com.pl/global/okladki/181x236/designing-data-intensive-applications-the-big-ideas-behind-reliable-scalable-and-maintainable-sys-martin-kleppmann,e_0gxd.jpg %}</a>

Ta książka to nie żarty: blisko 600 stron napakowanych informacjami o bazach danych, replikacji, transakcjach, systemach rozproszonych i przetwarzaniu danych. Dowiecie się z niej np. o wewnętrznych mechanizmach zapisu danych w bazach, o róznych strategiach replikacji, o serializacji (protobufs, Thrift, Avro), o tym, jak realizowane są transakcje w bazach danych, o spójności i konsensusie i wiele, wiele więcej. Powiem Wam szczerze, nie czytało się jej łatwo i z pewnością nie jest to lektura do poduszki. Przeczytałam raz, sporo przyswoiłam, ale będę do niej wracać, bo bardzo dużo mi niestety umknęło w trakcie czytania.

Z mojej perspektywy obowiązkowa lektura dla programistów i programistek back-end.
Możecie ją kupić np. [tu](https://helion.pl/view/90202/designing-data-intensive-applications-the-big-ideas-behind-reliable-scalable-and-maintainable-sys-martin-kleppmann,e_0gxd.htm#format/e).

<div style="clear: both; padding-bottom: 20px;"></div>

## 3. "TypeScript: Skuteczne programowanie" Dan Vanderkam

<a href="https://helion.pl/view/90202/typescript-skuteczne-programowanie-dan-vanderkam,e_1vgd.htm#format/e
">{% image left fig-25 https://static01.helion.com.pl/global/okladki/181x236/typescript-skuteczne-programowanie-dan-vanderkam,e_1vgd.jpg %}</a>

Książka z pewnością przyda się wszystkim, którzy programują przy użyciu TypeScriptu. Nie jest to wprowadzenie do języka, nie tłumaczy podstaw, ale wyjaśnia wiele niuansów i podaje sposoby na ulepszenie Waszego TSowego kodu. Zorganizowana jest w formie 62 krótkich porad, więc idealna do czytania na raty przy porannej kawie czy lunchu. Jeśli chcecie dowiedzieć się jak tworzyć lepsze typy w Waszych aplikacjach, zrozumieć niektóre niespodziewane (na pierwszy rzut oka) błędy zgłaszane przez kompilator TSa czy poznać metody na łatwiejszą migrację z JSa to ta książka przypadnie Wam do gustu.
Znajdziecie ją np. [w tym miejscu](https://helion.pl/view/90202/typescript-skuteczne-programowanie-dan-vanderkam,e_1vgd.htm#format/e).

<div style="clear: both; padding-bottom: 20px;"></div>

## 4. "Głodni czasu. Efektywne 168 godzin w 7 dni lub tydzień" Laura Vanderkam

<a href="https://helion.pl/view/90202/glodni-czasu-efektywne-168-godzin-w-7-dni-lub-tydzien-laura-vanderkam,glocza.htm#format/d
">{% image right fig-25 https://static01.helion.com.pl/global/okladki/181x236/glodni-czasu-efektywne-168-godzin-w-7-dni-lub-tydzien-laura-vanderkam,glocza.jpg %}</a>

Od pewnego czasu staram się ograniczać książki o efektywności osobistej, produktywności itp. Sporo ich czytałam w pewnym momencie i te treści zdecydowanie mi się przejadły (oprócz ["Pracy głębokiej"](https://helion.pl/view/90202/praca-gleboka-cal-newport,e_1fgz.htm#format/e), do niej ciągle wracam i wracam). Dałam jednak szansę "Głodnym czasu", trochę spodziewając się motywującego BS i oklepanych już metod. A jednak, po tej lekturze, kilka ważnych dla mnie myśli zostało mi w głowie na dłużej i planuję je dalej wdrażać do mojego życia w tym roku. Autorka zwróciła mi uwagę na to, jak wartościowy jest czas przeznaczany na pracę i rozwój zawodowy i jak istotne jest jego dobre wykorzystanie. Doceniłam również fragmenty na temat planowania atrakcyjnego wypoczynku i zapewnianiu sobie rozrywki wysokiej jakości (w kontrze do łatwego zalegania przed telewizorem z braku lepszej alternatywy).

Polecam w szczególności pracującym zawodowo kobietom, które chcą lepiej zorganizować pracę i życie rodzinne. Książkę można kupić [tu](https://helion.pl/view/90202/glodni-czasu-efektywne-168-godzin-w-7-dni-lub-tydzien-laura-vanderkam,glocza.htm#format/d).

<div style="clear: both; padding-bottom: 20px;"></div>

## 5. "Factfulness. Dlaczego świat jest lepszy, niż myślimy, czyli jak stereotypy zastąpić realną wiedzą." Hans Rosling

Ta książka znalazła się na mojej czytelnicznej liście dzięki rekomendacji [@janina.daily](https://www.instagram.com/janina.daily/). Ciekawa, napisana lekkim stylem i bardzo przyjemna w czytaniu. Czy liczba osób mieszkających na Ziemi będzie się stale powiększać? Jak dużo dzieci jest obecnie szczepionych? Ile wynosi średnia długość życia? W trakcie lektury wasza wiedza na temat dobrobytu na świecie zostanie sprawdzona - całkiem prawdopodobne, że widzicie świat w ciemniejszych barwach niż jest w rzeczywistości 😉 Oprócz wielu ciekawych (i często niespodziewanych) danych statystycznych odnajdziecie tu również opis wielu błędów poznawczych, które sprawiają, że interpretujemy świat tak, a nie inaczej.

W mojej ocenie to świetna, podnosząca na duchu lektura na ten pandemiczny czas. Możecie ją zakupić np. [tutaj](https://www.empik.com/factfulness-rosling-hans,p1209303301,ksiazka-p).

<hr>

A co jest Waszym czytelnicznym TOP 2020? Podzielcie się koniecznie w komentarzu!

W treści tego artykułu zostały użyte linki afiliacyjne. Jeśli zdecydujecie się na kupno książek z mojego polecenia dołożycie również cegiełkę do rozwoju kernelgonnapanic. Takie win-win ❤️.

<span>Photo by <a href="https://unsplash.com/@florenciaviadana?utm_source=unsplash&amp;utm_medium=referral&amp;utm_content=creditCopyText">Florencia Viadana</a> on <a href="https://unsplash.com/s/photos/books?utm_source=unsplash&amp;utm_medium=referral&amp;utm_content=creditCopyText">Unsplash</a></span>
