---
title: Daj się poznać 2017 - czas start!
thumbnailImagePosition: right
coverMeta: out
coverSize: partial
coverImage: dsp.jpg
thumbnailImage: dsp.jpg
date: 2017-03-07 20:52:45
tags:
	- Daj się poznać 2017
	- Elm
	- Frontend
categories:
	- Techniczne
---

Minął już prawie tydzień od startu **Daj się poznać**, a ja jeszcze nie napisałam słowa o projekcie, który w nadchodzących tygodniach chiałabym realizować. Pora więc nadrobić opóźnienie i przedstawić Wam moje plany na najbliższy czas.
<!-- more -->

A więc... w ramach Daj się poznać 2017 planuje stworzyć **pomodoro/work timer w Elmie**.

## Dlaczego Elm?

Jednym z założeń konkursu jest spróbowanie nowej, nieznanej sobie technologii. W moim przypadku Elm w sam raz się w ten klimat wpisuje. Nie jest to oczywiście środowisko bardzo odległe od mojego codziennego. Faktem jest, że nadal zostajemy w obszarze przeglądarki i uruchamiamy w niej naszego starego dobrego (lub niekoniecznie) JSa. Jednak od dłuższego czasu chciałam zobaczyć czy Elm nadaje się do stworzenia sensownej, kompletnej aplikacji a nie tylko podziwiania ;) Teraz będę miała okazję.

Dla osób, które nie słyszały jeszcze o Elmie, kilka słów wstępu. Elm to język funkcyjny, który kompiluje się do JavaScriptu. Jest statycznie typowany, w wielu miejscach wzorowany na Haskellu. Będziemy go razem jeszcze bliżej poznawać w trakcie kolejnych tygodni.

## Dlaczego work timer?

Jest to kolejna rzecz, do której przymierzam się już od pewnego czasu. Używałam już kilku pomodoro timerów online. Jednak do żadnego z nich się nie przekonałam i każdy w jakiś sposób mi nie odpowiadał. Dlatego też zdecydowałam się stworzyć swój.

Podstawowa funkcjonalność timera jest bardzo prosta, jednak może również zostać rozszerzona na różnorakie sposoby. Nie jestem jeszcze pewna czy polubię się z Elmem, a w ten sposób daję sobie możliwość dostosowania zakresu projektu.

Hello world jest już stworzony, dlatego spodziewajcie się niedługo wpisu ze szczegółami.

Startujemy!
Ania

