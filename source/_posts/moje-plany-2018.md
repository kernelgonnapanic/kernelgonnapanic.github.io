---
title: Moje plany na 2018
tags:
keywords:
thumbnailImagePosition: right
coverMeta: out
coverSize: partial
thumbnailImage: plany_foto.jpg
coverImage: plany_foto.jpg
date: 2018-01-01 19:35:00
---

Nie jestem fanką zaczynania od jutra, od poniedziałku, od Nowego Roku. Każda pora jest dobra, by coś w swoim życiu zmienić.
Ale nie da się ukryć, że koniec roku jest świetną okazją na przemyślenie pewnych rzeczy, podsumowanie, stwierdzenie co było i jest fajne, czego chcemy robić więcej, a czego mniej lub wcale. Ja też postanowiłam skorzystać z tej okazji i tymi przemyśleniami chcę się dziś z Wami podzielić.
<!-- more -->

W takim razie nie ma na co czekać. Do dzieła!

## Blog
Zacznę od tej kategorii jako, że jest jednym z moich głównych celów na ten rok. Do tej pory blog nie miał w mojej głowie wystarczająco wysokiego priorytetu. Jednak co jakiś czas bardzo żałuję, że nie poświęcam temu miejscu tyle uwagi, ile bym chciała. Dlatego wpadł on na listę planów i priorytetów na 2018. A rzeczy które chciałabym w tym temacie osiągnąć:

**1. min. 2 posty w miesiącu**
Jeżeli chcę by blog tętnił życiem i docierał do coraz większej liczby osób, muszę zadbać o własną systematyczność. Chciałabym z pewnością pisać częściej niż 2 razy w miesiącu, będę się starać, ale to jest absolutne minimum, które muszę w tej kwestii wypełnić.

**2. 2500 odwiedzin miesięcznie**
Cieszę się, gdy treści, które tworzę okazuję się przydatne komuś i bardzo bym się cieszyła, gdyby miały szansę trafić do większej liczby osób.
By to osiągnąć, planuję odświeżcy wizualną stronę bloga. Mam również nadzieję, że większa systematyczność wpłynie pozytywnie na ten element.

**3. większa aktywność na Instagramie**
Na jesień realizowałam na Instagram Stories cykl "Praca programisty od kuchni". Bardzo mi się to spodobało i chciałabym więcej tego typu projektów realizować.

## Fullstack dev
W ramach mojego rozwoju zawodowego już od dawna kusiło mnie zobaczenie co słychać po drugiej stronie barykady. Dlatego rok 2018 chcę spędzić pod znakiem rozwijania moich umiejętności backendowych.

**1. Kurs z baz danych**
Zaczęłam od kursu PostgreSQL, bo czuję, że w dziedzinie baz danych brakuje mi najwięcej.

**2. Backend Free Code Camp**
Zdecydowałam się skończyć backendową ścieżkę na Free Code Camp i skupić się w szczególności na projektach. Planuję pobawić się różnymi technikami/technologiami w obrębach Node'a, tak aby w mojej talii znalazło się jak najwięcej różnorodnych umiejętności.

## Firma
W 2018 roku chciałabym również popracować nad rozwojem mojej firmy. Planuję zwiększyć ilość źródeł mojego przychodu i w tym celu chciałabym:

**1. przeprowadzić przynajmniej jedno płatne szkolenie**
Od kilku już lat organizuje różnego rodzaju wydarzenia i warsztaty, do tej pory w większości w ramach wolontariatu. W tym roku planuję spróbować swoich sił w tej dziedzinie od strony komercyjnej.

**2. wystąpić na konferencji za granicą**
Przez cały rok marzył mi się występ na jakiejś JSowej konfie w Europie. Postaram się, bym mogła spełnić to marzenie w 2018 <3

**3. wystąpić na konferencji z nietechnicznym talkiem**
Uwielbiam to wszystko, co wiąże się z IT, ale niekoniecznie jest bezpośrednio programowaniem. Lubię mówić o budowaniu zespołów, liderowaniu, zwinnych metodykach czy procesach w organizacjach. Pora, by podzielić się tym ze światem :)

Oprócz celów związanych z zawodową częścią życia, mam też kilka bardziej prywatnych.

## Crossfit
Końcówka roku 2017 była dla mnie czasem odkrycia tej dyscypliny. I muszę powiedzieć, że coraz gorzej idzie mi życie bez crossfitu <3. Treningi stały się częścią mojego tygodnia i chciałabym, by tak zostało w nowym roku. W planach jest odwiedzanie boxu 2-3 razy w tygodniu i nauczenie się stania na rękach i podciągania.

## Język włoski
Z tym włoskim to u mnie jest od zawsze źle :D Uwielbiam ten język i cały czas mówię, że chcę się go dobrze nauczyć, ale na mówieniu się kończy. Dlatego na 2018 postawiłam sobie ambitny cel. W listopadzie chcę zdać egzamin Celi 3, który zaświadczy o tym, że znam język na poziomie B2.

## Znajomi
Przy tym ogromie pracy, który sobie zaplanowałam na rok 2018 nie chcę, by relacje z moimi znajomymi zeszły gdzieś na drugi plan. Dlatego obiecałam sobie, że zatroszczę się o to, by przynajmniej raz w tygodniu wybrać się z kimś na kawę/piwo :)

Kalendarz na 2018 jest już zakupiony, pierwsza strona wypełniona celami na nowy rok. Trzy lata temu, w ten sam sposób, zapisałam w kalendarzu cel na 2015. A brzmiał on: "zostanę frontendowcem" <3 Będę pracować na to, by tegoroczne cele udało mi się zrealizować tak samo, jak tamten.

Pochwalcie się koniecznie tym, co Wy macie w planach!


