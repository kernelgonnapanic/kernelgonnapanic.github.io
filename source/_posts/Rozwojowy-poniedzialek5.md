---
title: Rozwojowy poniedziałek #5
tags:
  - IT
  - RozwojowyPoniedziałek
  - Rozwój
	- Sukces
thumbnailImage: rozwojowy-poniedzialek5.jpg
coverMeta: out
coverSize: partial
coverImage: rozwojowy-poniedzialek5.jpg
date: 2016-05-03 22:04:00
---
Dziś porządka dawka tego co uwielbiam. W ramach **Rozwojowego poniedziałku #5** zapraszam na apetyczny mix programowania i rozwoju osobistego. Opowiem dziś kilka słów o "Today I learned" -  
projekcie, który bardzo przypadł mi do gustu. Już tłumaczę o co chodzi ;)  
<!--more-->

## Github - od JavaScriptu do przepisów kulinarnych

Github już dawno przestał być tylko bazą kodu. Oprócz repozytoriów z czymś wartościowym, możemy tu znaleźć [programy napisane w Brainfuck'u](https://github.com/matslina/awib), [słowniki](https://github.com/adambom/dictionary), [prawo niemieckie](https://github.com/bundestag/gesetze) czy współtworzony przez społeczność przepis na [taco](https://github.com/sinker/tacofancy).  

Jednego razu, przeglądając czeluścia Githuba, trafiłam na projekt, który naprawdę przykuł moją uwagę. A było to właśnie [**"Today I learned"**](https://github.com/thoughtbot/til).  

## "Today I learned"

Na pierwszy rzut oka - normalne repozytorium. Chociaż... no nie do końca. Zamiast plików z kodem, krótkie zapiski odnoszące się do tego, czego się dzisiaj nauczyliśmy. Koncepcja jest prosta - każdego dnia tworzymy krótką notatkę z fragmentem kodu i umieszczamy ją w odpowiadającej jej tematycznie kategorii. I tak w przykładowym repozytorium mamy notatki dotyczące HTML, JavaScriptu, testowania, vim'a, haskella czy security.

## Ale po co?

Żeby docenić swoją podróż. Żeby mieć namacalny dowód tego, że z dnia na dzień uczymy się czegoś nowego. Żeby dzielić się swoją wiedzą z innymi.  
Uważam, że każdy ma wartościowe przemyślenia, którymi warto się podzielić. Nie ważne, czy jest na początku swojej przygody z programowaniem, czy jest wymiataczem z 15-letnim doświadczeniem. Poza tym, fajnie jest wracać do tego typu notatek i widzieć, że coś co sprawiło nam w pewnym momencie problem, teraz jest błahostką.  

Jeśli jesteście ciekawi jak będzie wyglądała moja najbliższa programistyczna podróż - sprawdzajcie sami [TUTAJ](https://github.com/kernelgonnapanic/todayIlearned) :)  

\*wcale nie uważam programów w Brainfack'u lub przepisu na taco za niewartościowe ;)  
