---
title: Jak uczyć się od najlepszych za 0 zł?
tags:
  - Nauka programowania
  - Rozwój programisty
categories:
  - Techniczne
thumbnailImagePosition: right
coverMeta: out
coverSize: partial
thumbnailImage: hero.jpg
coverImage: hero.jpg
date: 2020-09-07 15:00
---

W pracy często nie dane jest nam mierzyć się z problemami ogromnej skali i związanymi z dużą liczbą użytkowników. Nie są to również wyzwania, które możemy sobie z łatwością zreplikować pracując nad naszym domowym projektem. Jak więc zdobywać wiedzę z tego zakresu? Dziś przedstawię Wam jeden (całkowicie darmowy) sposób na to, by rozwinąć się w tym temacie.

<!-- more -->

Produktów tych marek używasz z pewnością na co dzień. Są to duże firmy technologiczne, obsługujące tysiące użytkowników każdego dnia. Czy zastanawiałeś się, w jaki sposób są zbudowane ich aplikacje? Jak na co dzień wygląda praca nad tymi produktami?

Okazuje się, że możemy o tym przeczytać - sporo się nauczyć i poszerzyć nasze horyzonty. Wiele firm technologicznych prowadzi blogi, gdzie programiści, programistki (i nie tylko!) piszą o swoich doświadczeniami z pracy nad produktami o ogromnej skali. Opisują techniki ich projektowania i tworzenia, ich utrzymywania oraz zapewniania jakości, a także dzielą się wnioskami z pracy z różnorakimi technologiami (często np. tworzonymi bezpośrednio przez nich).

Co jest szczególnego w blogach dużych firm technologicznych w porównaniu do innych blogów technicznych?

- **rozwiązują problemy związane z ogromną skalą** - nie ma dużo aplikacji, które mierzą się z tak dużym ruchem; jeśli na co dzień nie mamy tego typu wyzwań, jest to świetny sposób na to, by poszerzyć własne horyzonty,
- **większa ilość pracowników pozwala im na pracę nad detalami, które dla innych są nieosiągalne** - tworzą własne narzędzia, mają zespoły, których głównym zajęciem jest usprawnianie pracy innym zespołom, mają czas na to, by skupiać się na detalach, a my możemy korzystać z ich wniosków i osiągnięć,
- **dzielą się doświadczeniami, nie teorią** - ciekawie jest czytać o tym, jak podchodzą do migracji między różnymi technologiami, o wnioskach z ostatniego incydentu czy jakimi zasadami i wartościami kierują się w swoim zespole developerskim,
- **oprócz technologii, często dzielą się informacjami o organizacji swojej pracy, współpracy między różnymi rolami w zespole czy zarządzaniu na taką skalę**.

Skompilowałam dla Was listę ciekawych blogów z linkami do artykułów, które mnie zainteresowały:

## [Netflix Tech](https://netflixtechblog.com/)

W tym zestawieniu nie mogło zabraknąć Netflixa. Na ich technicznym blogu możemy przeczytać o streamingu video, infrastrukturze, decyzjach produktowych i lekcjach z rozwijania systemów, z których na co dzień korzysta ogromna liczba użytkowników. Polecam równie zajrzeć na ich kanał na YouTube poświęcony tworzeniu UI - [Netflix UI Engineering](https://www.youtube.com/c/NetflixUIEngineering/videos).

Ciekawe artykuły:

- [Full Cycle Developers at Netflix — Operate What You Build](https://netflixtechblog.com/full-cycle-developers-at-netflix-a08c31f83249)
- [Delivering Meaning with Previews on Web](https://netflixtechblog.com/delivering-meaning-with-previews-on-web-3cedc0341b9e)
- [Our learnings from adopting GraphQL](https://netflixtechblog.com/our-learnings-from-adopting-graphql-f099de39ae5f)
- [GraphQL Search Indexing](https://netflixtechblog.com/graphql-search-indexing-334c92e0d8d5)

{% image fig-100 netflix.jpg %}

## [Dropbox.Tech](https://dropbox.tech/)

Pisząc o blogu Dropboxa, nie mogę nie wspomnieć o szacie graficznej. Wygląda schludnie i bardzo łatwo się czyta. Dla mnie cudo! Jeśli chodzi o zawartość to najbardziej rozbudowany jest dział Infrastruktura. Blog jest mocno techniczny, poza infrastrukturą poruszane są również tematy: Frontend, Mobile, Security, Machine Learning. Możemy również przeczytać case study z wprowadzania większych zmian technologicznych np. migracji z Pythona 2 do 3 czy z CoffeeScriptu do TypeScriptu.

Ciekawe artykuły:

- [On working with designers](https://dropbox.tech/frontend/on-working-with-designers)
- [Rewriting the heart of our sync engine](https://dropbox.tech/infrastructure/rewriting-the-heart-of-our-sync-engine)
- [Engineering Dropbox Transfer: Making simple even simpler](https://dropbox.tech/application/engineering-dropbox-transfer--making-simple-even-simpler)
- [The Programmer Mindset: Main Debug Loop](https://dropbox.tech/frontend/the-programmer-mindset-main-debug-loop)
- [The Great CoffeeScript to Typescript Migration of 2017](https://dropbox.tech/frontend/the-great-coffeescript-to-typescript-migration-of-2017)

## [Slack.engineering](https://slack.engineering/how-big-technical-changes-happen-at-slack/)

Na blogu prowadzonym przez zespół inżynieryjny Slacka możemy znaleźć opisy wielu procesów, których używają w pracy nad swoim produktem, np. w jaki sposób prototypują nowe funkcjonalności czy wypuszczają nowe wersje aplikacji. Dodatkowo można przeczytać o tym, jak wygląda standardowy dzień w Slacku dla osób na różnych stanowiskach czy jak radzili sobie z wyzwaniami, które pojawiały się przed ich aplikacjami. Polecam zajrzeć, każdy znajdzie tam coś dla siebie.

Ciekawe artykuły:

- [Scaling End-to-End User Interface Tests](https://slack.engineering/scaling-end-to-end-user-interface-tests/)
- [Prototyping at Slack](https://slack.engineering/prototyping-at-slack/)
- [Deploys at Slack](https://slack.engineering/deploys-at-slack/)
- [How Big Technical Changes Happen at Slack](https://slack.engineering/how-big-technical-changes-happen-at-slack/)

{% image slack.jpg %}

## [Spotify R&D | Engineering](https://engineering.atspotify.com/)

Spotify sporo pisze o ludziach, przeprowadza wywiady ze swoimi pracownikami, pytając ich jak spędzają dnie i co jest częścią ich pracy. Ciekawie jest podejrzeć jak pracują i organizują sobie pracę inni. Opisują również techniki, które stosują na co dzień, np. golden paths czy ADR (Architecture Decision Record), a także zasady, którymi się kierują. Czysto technicznych postów również się trochę znajdzie.

Ciekawe artykuły:

- [How We Use Golden Paths to Solve Fragmentation in Our Software Ecosystem](https://engineering.atspotify.com/2020/08/17/how-we-use-golden-paths-to-solve-fragmentation-in-our-software-ecosystem/)
- [Reach for the Top: How Spotify Built Shortcuts in Just Six Months](https://engineering.atspotify.com/2020/04/15/reach-for-the-top-how-spotify-built-shortcuts-in-just-six-months/)
- [When Should I Write an Architecture Decision Record](https://engineering.atspotify.com/2020/04/14/when-should-i-write-an-architecture-decision-record/)
- [First things first, Trust each other](https://engineering.atspotify.com/2016/12/05/first-things-first-trust-each-other/)
- [Building a technical career path at Spotify](https://engineering.atspotify.com/2016/02/08/technical-career-path/)

Co byście dodali do tej listy? Na jakie techniczne blogi zaglądacie?

_Zdjęcia wykonane przez freddie marriage, Austin Distel i Mollie Sivaram, dostępne na Unsplash_
