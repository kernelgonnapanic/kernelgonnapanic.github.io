---
title: Akcja Subskrypcja
tags:
  - Akcja subskrypcja
categories:
  - Osobiste
thumbnailImage: akcja_subskrybcja.jpg
coverMeta: out
coverSize: partial
coverImage: akcja_subskrybcja.jpg
date: 2016-08-11 09:10:00
---

W Internecie dzieją się miliony rzeczy na raz. Powstają nowe interesujące profile. Kanały, które można subskrybować. Blogi, które należy czytać. Lubię, gdy inni polecają mi miejsca w sieci, które ich inspirują, motywują lub z których czerpią wiedzę. Często sama podłapuje temat, a lista moich subskrypcji rośnie ;)  
<!--more-->

Dlatego też chcę się podzielić z wami moją listą internetową listą "must see", a raczej "must subscribe" :)  

Zacznę od profilu, który na polskiej scenie youtube'owej jest już dobrze znany. Mowa o **Krzysztofie Gonciarzu**, który dzięki swojej obecnej serii vlogów bardzo zyskał na popularności.  

<div class="separator" style="clear: both; text-align: center;"><iframe allowfullscreen="" class="YOUTUBE-iframe-video" data-thumbnail-src="https://i.ytimg.com/vi/NIqFlGzdzfg/0.jpg" frameborder="0" height="266" src="https://www.youtube.com/embed/NIqFlGzdzfg?feature=player_embedded" width="320"></iframe></div>

Krzysiek zaczynał swoją internetową karierę jako dziennikarz TV Gry. Obecnie mieszka w Japonii, prowadzi tam Tofu Media, firmę zajmującą się produkcją filmów. Do tego aktywnie prowadzi 2 kanały na yt oraz publikuje daily vloga.  

Myślę, że ludzie mają różne powody, dla których oglądają vlogi Gonciarza. Ja akurat bardzo lubię podziwiać jego zamiłowanie do pracy. Jest świetnym przykładem na to, że najważniejsze w dążeniu do celu jest nieodpuszczanie sobie oraz konsekwentna, codzienna praca. Podoba mi się również, że Krzysiek ufa sobie i swojej intuicji. Wydaje się, że wie, co dla niego najlepsze i tego się trzyma, np. angażując się tylko w projekty, które "czuje". Z tego powodu jest również, z tego co mi wiadomo, pierwszym polskim twórcą youtube'owym, który uzyskał tak duże wsparcie pieniężne od swojej publiczności (patrz - jego zbiórka na patronite).  
Nie bez znaczenia jest również atmosfera Japonii i możliwość zasmakowania trochę innego klimatu, niż ten za moim oknem. Motywacja w kontekście ćwiczeń i dbania o siebie - również gwarantowana.  

Drugim twórcą youtube'owym, o którym chcę Wam dzisiaj napisać jest Thomas Frank z **CollegeInfoGeek**.  

<div class="separator" style="clear: both; text-align: center;"><iframe allowfullscreen="" class="YOUTUBE-iframe-video" data-thumbnail-src="https://i.ytimg.com/vi/5Ws2WfeD6d8/0.jpg" frameborder="0" height="266" src="https://www.youtube.com/embed/5Ws2WfeD6d8?feature=player_embedded" width="320"></iframe></div>

Thomas Frank celuje swój kanał głównie do studentów, ale według mnie każdy znajdzie tam coś dla siebie. Oprócz porad o tym, jak zdać celująco egzaminy, możemy posłuchać o sposobach walki z prokrastynacją, pomysłach na utrzymanie motywacji na wysokim poziomie i wszystkim, co jest związane z rozwojem osobistym.  

Dodatkowo, prowadzi on bloga na ten sam temat i nagrywa podcasty, które można znaleźć [tutaj](http://collegeinfogeek.com/). Co więcej, zdążył już napisać książkę na temat studiowania, którą udostępnia za darmo w formie e-book'a.  

Lubię oglądać publikowane przez niego filmy, bo uważam, że są dobrze przygotowane i zrealizowane. Lubię też jego luźny styl i sposób, w jaki nawiązuje kontakt z oglądającym. Do jego filmów często wracam, by nabrać trochę motywacji. Muszę się też przyznać, że korzystając z okazji, odświeżyłam sobie kilka z nich w trakcie pisania tego posta :)  

W przypadku jego nagrań, zawsze spodziewam się konkretów. Podsuwa interesujące książki, umiejętnie wyciągając z nich esencję. Na jego rekomendacje w tym zakresie zawsze można liczyć. Jego rad na temat wczesnego wstawania, walki z prokrastynacją czy bycia produktywnym na pewno nie można nazwać laniem wody, a kilka z tych metod z powodzeniem wykorzystuje sama ;)  

A Wy macie takie kanały na yt, których nie wyobrażacie sobie odsubskrybować? Coś co was motywuje lub sprawia, że jesteście lepsi w jakimś sensie? A może coś, co jest po prostu dobrą rozrywką?  
