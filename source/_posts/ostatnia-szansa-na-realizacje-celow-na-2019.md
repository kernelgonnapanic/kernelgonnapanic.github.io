---
title: Ostatnia szansa na realizację celów na 2019
tags:
  - Osobiste
  - Cele
categories:
  - Osobiste
thumbnailImagePosition: top
coverMeta: out
coverSize: partial
thumbnailImage: clock.jpg
coverImage: clock.jpg
date: 2019-11-25 21:00:00
---
Grudzień tuż za rogiem, to ostatnia szansa, by pchnąć moje cele naprzód w tym roku. Ba! Nawet w tym dziesięcioleciu :) Lecz zanim zacznę, muszę uporządkować to, co udało mi się osiągnąć do tej pory. Zobaczmy...
<!-- more -->

## Blog
Na blogu od czerwca pustki. Przez ten czas nie miałam weny, czułam, że wszystko już było, że to moje blogowanie nie ma sensu. Rozpoczęłam kilka postów, ale wszystkie utknęły na etapie szkiców. Jednak ostatnio kilka osób odezwało się do mnie z pytaniem: Ania, kiedy kolejny post? Przemyślałam to, mam pomysł na kilka artykułów, postaram się przelać je na internetowy papier.

Statystki: w październiku 308 UU. Daleko do tegorocznego celu. Postaram się podziałać w grudniu, zobaczę co uda mi się osiągnąć w trakcie miesiąca.

## Podróżowanie
Praga, Majorka, Berlin, Szwajcaria, Monachium, a w planach kolejna - mikołajkowa - wizyta w Berlinie. Plan na podróże uważam za zrealizowany 💪

## Poliglota
Do egzaminu CPE miałam podchodzić w tym tygodniu. Jednak... egzamin został odwołany. Po dłuższych przemyśleniach postanowiłam zrezygnować z tego celu. Doszłam do wniosku, że nie jest to coś, czego potrzebuje. Nie widzi mi się pisanie esejów, wolę się skupić na nauce mówienia w danym języku. Aktualnie rozważam lekcje z native speakerami online.

## Sport i BiegAnia
Moje zamiłownie do sportu przechodzi ciągłe zmiany. Aktualnie chodzę na basen, cel biegowy został całkowicie zapomniany. Ale nie czuję się z tym w żadnym wypadku źle. Robię to, co mi służy w danym momencie. I to jest dobre. 🏊‍♀️

To, co chciałabym zmienić, to spędzać więcej czasu na aktywności fizycznej. Lenistwo nie powinno tak często nade mną zwyciężać :) 

## Czytanie 📚
Cel czytelniczny jest dla mnie zdecydowanie najłatwiejszy. Aktualnie licznik zatrzymał się na 35/40. Do końca roku spokojenie zrealizuję swój plan. Moją czytelniczą przygodę i jednozdaniowe recenzje książek możecie śledzić [na moim profilu na Instagramie](https://www.instagram.com/kernelgonnapanic/).

## Programowanie
Prace nad aplikacją w Django planuję na nadchodzący miesiąc. Dodatkowo przerabiam również materiał z [kursu Droga Nowoczesnego Architekta](https://droganowoczesnegoarchitekta.pl/). Uważam, że w ciągu ostatnich miesięcy zdecydowanie rozwinęłam się jako programistka i nie mogę się doczekać tego, co jeszcze na mnie czeka w tej branży.

## Własne produkty
Pomysły kiełkują, ale do realizacji większości z nich przystąpię zapewne dopiero w przyszłym roku. Jednak jedna z nowości w moim repertuarze powinna pojawić się już całkiem niedługo.

## Cała reszta
W czasie, gdy mnie nie było na blogu, robiłam również wiele innych rzeczy, które sprawiały mi mnóstwo frajdy. Zaczęłam jeść wegańsko (to już miesiąc!), rozpoczęłam wyzwanie Jadłonomi inspirowane [The&nbsp;Awwwesomes](https://www.instagram.com/theawwwesomes/). Zapisałam się na kurs bachaty. Wróciłam do pływania i saunowania. Podjęłam ważne decyzje. To był dobry czas, mimo że nie realizowałam celów, które założyłam sobie na początku roku. I to skłania mnie do przemyśleń. Cele na przyszły rok będą jednak inne. 


Patrząc na te moje założenia i porównując je do tego, o czym obecnie myślę, widzę jak się zmieniam. Zwracam uwagę na to, w jaki sposób spędzam swój czas, zadaję sobie pytanie: czy napewno skreślenie kolejnego punktu z todo listy jest najważniejsze. Duży wpływ na to mają ludzie, którzy są dookoła mnie, z&nbsp;którymi pracuję i się przyjaźnię. Dziękuję Wam za to z całych sił!

Ania


*Photo by Matt Ragland on Unsplash*