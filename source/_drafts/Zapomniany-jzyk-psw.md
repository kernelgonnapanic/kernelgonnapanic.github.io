title: |
	Zapomniany język psów
date: 2015-05-20 23:50:00
tags: [Recenzje,Zwierzęta]
---

<div class="separator" style="clear: both; text-align: center!important;">[!["Zapomniany język psów" Jan Fennell | Bookie & Cookie](http://4.bp.blogspot.com/-Ufr6xpsX_iU/VVzr5pnc37I/AAAAAAAAAM4/M3GyFYIIUXM/s640/pies1.JPG)](http://4.bp.blogspot.com/-Ufr6xpsX_iU/VVzr5pnc37I/AAAAAAAAAM4/M3GyFYIIUXM/s1600/pies1.JPG)</div>

<div>

<div style="text-align: justify; clear: both;">**"Zapomniany język psów" Jan Fennell** pojawia się na blogu nieprzypadkowo. Wypożyczenie tej książki ma związek z powiększeniem się mojej rodziny o psiaka - Kofiego :)</div>

<a name="more"></a>

<div style="text-align: justify;">Szczeniak w domu oznacza dużo obowiązków, ale też dużo pracy włożonej w jego wychowanie. Dlatego postanowiłam wesprzeć się fachową lekturą i poradami osoby doświadczonej w tej kwestii. W ten sposób trafiłam na Jan Fennell i jej książkę.</div>

</div>

### Amichien Bonding

<div style="text-align: justify;">Autorka od dziecka posiadała i kochała psy. Jednak jej wczesne doświadczenia nie zawsze były kolorowe. Jednego z jej pierwszych psów postanowiono uśpić, ponieważ stanowił zagrożenie dla jej dzieci. To przykre zdarzenie, a także spotkanie z "zaklinaczem koni" - Monty Robertsem sprawiły, że Jan Fennell postanowiła rozpocząć pracę nad swoją metodą **Amichien Bonding**.</div>

### Dlaczego?

<div style="text-align: justify;">Monty Roberts znany jest na całym świecie ze swojej metody oswajania koni. Potrafi w ciągu 30 minut, bez użycia jakiegokolwiek rodzaju przymusu, dosiąść konia, który nigdy wcześniej nie widział siodła. W jednym z jego pokazów uczestniczyła Jan. To właśnie wtedy postanowiła dostosować jego metodę do pracy z psami. Autorka na podstawie obserwacji zachowań wilków na wolności, a także wieloletniego doświadczenia w postępowaniu z psami opracowała kilka zasad, które pozwalają na zgodne i szczęśliwe życie z naszymi pociechami :)  

</div>

### Jak?

<div style="text-align: justify;">Chcesz, by Twój pies wybrał Cię na przewodnika stada? Żeby Ci zaufał i oddał przywództwo w Twoje łapy (ręce) ? Żeby się uspokoił i był zrelaksowany? Jan uważa, że wystarczy kierować się jej prostymi zasadami, by osiągnąć to wszystko.</div>

<div style="text-align: justify;">1) Nie witaj się z psem, jak tylko wejdziesz do domu. Poczekaj, aż się uspokoi i przez ten czas nie zwracaj na niego uwagi. W ten sposób pokazujesz mu, że to Ty jesteś przewodnikiem stada.</div>

<div style="text-align: justify;">2) Gdy podajesz psu jedzenie, udaj, że Ty najpierw zjadłeś coś z jego miski. Takie zachowanie również utwierdza psa w przekonaniu, że to Ty jesteś wyżej w hierarchii.</div>

<div style="text-align: justify;">3) Psa należy koniecznie nauczyć przychodzić na zawołanie. Naukę należy rozpocząć w domu, za każde przyjście nagradzając smakołykiem. Potem trening należy kontynuować na dworze.</div>

<div class="separator" style="clear: both; text-align: center!important;">[![Coffee | Bookie & Cookie](http://3.bp.blogspot.com/-BdvvLpZnqko/VVzr5pgG1II/AAAAAAAAAM8/lIi6t0DjNAU/s640/pies2.JPG)](http://3.bp.blogspot.com/-BdvvLpZnqko/VVzr5pgG1II/AAAAAAAAAM8/lIi6t0DjNAU/s1600/pies2.JPG)</div>

### Książka

<div>

<div style="text-align: justify;">Nie uważam książki za jakiś cud wydawniczy. Uważam, że nie jest dobrze napisana i jej zawartość mogłaby zostać lepiej przemyślana. </div>

</div>

<div>

<div style="text-align: justify;">W "Zapomnianym języku psów" poznajemy mnóstwo historii konkretnych psów i sposobów, w jaki autorka poradziła sobie z problemami ich właścicieli. Dla mnie zabrakło jednak przede wszystkim wskazówek praktycznych oraz podsumowania zasad Amichien Bonding.</div>

</div>

<div>

<div style="text-align: justify;">Poza tym, wiele rad powtarzanych jest do zanudzenia, a sytuacje w stylu "po zastosowani mojej metody żyli długo i szczęśliwie" uważam za zbyt cukierkowe i nierealistyczne.</div>

</div>

<div>

<div style="text-align: justify;">Nie mnie jednak wypowiadać się o słuszności bądź nie i o skuteczności bądź nie metod p. Fennell. Część z jej rad stosuję, lecz niestety zbyt krótko, by obserwować spektakularne efekty. </div>

</div>

<div>

<div style="text-align: justify;">Może robię coś źle. Nie wiem :)</div>

</div>

<div>**Ocena: 3.5 / 6**</div>

<div>Macie psy? Jakie metody wychowawcze stosujecie? Może polecicie mi jakąś książkę w tym temacie?</div>

<div>PS</div>

<div>Brawa dla Kofiego  - to jego debiut w roli początkującego modela :)</div>

<div>  

<div class="stopka">Zapraszam do odwiedzania mnie na: [Facebooku](https://www.facebook.com/bookieandcookie), [Google+](https://plus.google.com/116973627351289730465/posts), [Instagramie](https://instagram.com/bookieandcookie/) oraz na [Bloglovin](https://www.bloglovin.com/blogs/bookie-cookie-13737735).  
Jeśli masz jakieś pytania, śmiało! Napisz [do mnie](mailto:anna.maria.konopka93@gmail.com) maila :)</div>

</div>

<div class="blogger-post-footer">Żeby zawsze być na bieżąco - polub profil na [facebooku](https://www.facebook.com/bookieandcookie).</div>