---
title: Jak zniechęcić developera, czyli list otwarty do rekruterów
tags:
  - Rekrutacja
thumbnailImagePosition: top
coverMeta: out
coverSize: partial
thumbnailImage: letter.jpg
coverImage: letter.jpg
date: 2019-02-24 20:30:00
---
Ostatnie kilkanaście widomości, które otrzymałam od rekruterów niestety mną trochę potrząsnęło.
<!-- excerpt -->

Drodzy Panowie rekruterzy i Panie rekruterki!

Ostatnie kilkanaście wiadomości, które od Państwa otrzymałam niestety odrobinę mną wstrząsnęło. Ja rozumiem - pracy dużo, dzień krótki, ogłoszenia rekrutacyjne się same nie napiszą, a wiadomości same nie wyślą. Ale może by tak skupić się bardziej na jakości, a nie na ilości? Może by było lepiej, skuteczniej i szybciej?

Bo, uwierzcie mi. Programiści już wielokrotnie przeczytali: "Pański profil przykuł moją uwagę" czy "gratuluję Panu profesjonalnego wizerunku na portalu". Nie udawajcie proszę, że poświęciliście czas na napisanie do mnie prywatnego listu, gdy kopiujecie templatkę i wysyłacie wiadomość w masowych ilościach. Programiści to stety czy niestety gatunek myślący, a tego typu zagrania widać na kilometr. Nie ma nic bardziej wkurzającego od rozpływania się nad moimi "świetnie pasującymi do projektu umiejętnościami" przez rekrutera, który nie zwrócił uwagi na to, że jestem kobietą [sic].

Dodatkowo, może jest to dla niektórych nieznany fakt, ale programiści (w większości) nie są dziećmi. Dlatego nie jest dla mnie zbyt jasne, czemu tak często jesteśmy, jako programiści, traktowani jak bachory w piaskownicy, które trzeba kusić słodyczami w postaci batonów i owoców w kuchni oraz zabawiać PlayStation w przerwach od programowania. Serio, dla niektórych z nas, ważniejsze jest jednak to nad czym będziemy pracować niż to, czy mamy do dyspozycji piłkarzyki, bilarda czy Xboxa. Zasadniczo również rozumiemy język polski i wolimy, by zwracano się do nas jak do dorosłych ludzi.

I naprawdę, zanim puścicie wasze oferty w świat, warto dać je przejrzeć jakiemuś programiście. Mój słownik "przekręconych" nazw technologii pęka już w szwach, nie trzeba do niego dokładać nowych. Ilu już Java's Cript'ów, Angilarów (znanych również pod nazwą Kątowy) czy innych Jav w wersji skrypt już się naczytałam. No kurczę, to nie jest profesjonalne, raczej nie zwiększa wskaźnika odpowiedzi na ofertę i muszę przyznać, że bardzo często staje się tematem żartów w biurowych kuluarach.

Na zakończenie natomiast, chciałabym powiedzieć słów parę o ofertach, które 


PS
Proszę się nie obrażać na prześmiewczy charakter tego artykułu :) No i taka ostatnia malutka prośba ode mnie: jak już korzystacie z gotowego wzorca, spróbujcie go chociaż napisać tak, żeby nie musiał wskazywać na płeć. Please <3

*Photo by Álvaro Serrano on Unsplash*