title: |
	Wakacje, przemyślenia i ... zmiany :)
date: 2015-09-06 13:20:00
tags: [Podsumowanie,Rozwój,Wakacje]
---

<div class="separator" style="clear: both; text-align: center!important;">[![](http://3.bp.blogspot.com/-r-DVJSPW2l4/VewgCRw1qXI/AAAAAAAAAUQ/bQexynlgeRE/s640/zmiany.jpg)](http://3.bp.blogspot.com/-r-DVJSPW2l4/VewgCRw1qXI/AAAAAAAAAUQ/bQexynlgeRE/s1600/zmiany.jpg)</div>

<div class="content" style="clear: both;">Hej wszystkim!  

<div style="text-align: justify;">Tydzień temu skończył się mój piękny czas na Mazurach. Wypoczęłam, odnowiłam swoje siły i wracam do Was z nowymi pomysłami. Koniec wakacji, wrzesień to świetny czas na kawałek konkretnej pracy. Mazury, panująca tam cisza, chwilowy brak obowiązków oraz brak rozpraszaczy (telewizja, internet) pozwoliły mi zastanowić się nad moimi najbliższymi planami. Dotyczą one również bloga :) Mam nadzieję, że Wam się spodobają ;)</div>

### Zmiany

<div style="text-align: justify;">Muszę się Wam przyznać, że tematyka mojego bloga ostatnio zaczęła mi ciążyć. Z biegiem czasu moje zainteresowania dryfują w różnych kierunkach i powoli przestały się pokrywać z pierwotnym pomysłem na bloga. Nie chcę pisać o czymś, czego nie czuję i wiem, że zmuszanie się do niczego dobrego nie prowadzi. Dlatego właśnie **Bookie & Cookie** przejdzie dużą metamorfozę, której spodziewajcie się już niedługo. Mam nadzieję, że wyrwanie się z kajdanów, które de facto sama sobie nałożyłam tworząc bloga, pozwoli na uwolnienie nowych pokładów mojej kreatywności i na tworzenie treści, które będą się Wam podobać. </div>

A więc dosyć marudzenia, pora na kilka konkretów.  

### Tematyka

<div style="text-align: justify;">Zdecydowanie pojawi się mnóstwo treści dotyczącej **nowych technologii**, **IT** i innych **geek stuff** :) W tym się czuję bardzo dobrze i chciałabym przyczynić się do odczarowania tej teoretycznie "męskiej" dziedziny. Możecie się spodziewać sylwetek inspirujących dziewczyn, technologicznych ciekawostek i wielu, wielu innych. Na pewno nie zrezygnuję z cyklu **"Rozwojowy poniedziałek"**. Chciałabym, żeby **Bookie & Cookie** było miejscem inspirującym do rozwoju osobistego i pracy nad sobą. Nie będę Wam na samym wstępie zdradzać wszystkiego, bo odbiorę Wam radość z niespodzianki :) A tego bym nie chciała ;)</div>

### Wygląd

<div style="text-align: justify;">Przyszła również pora na zmianę designu strony. Szablon, którego dotychczas używałam podobał mi się, lecz był fatalny w utrzymaniu. Dlatego niedługo powitacie tutaj nowoczesny, pachnący świeżością layout :)</div>

Strzeżcie się, bo **Bookie & Cookie** zmieni się nie do poznania. Już się nie mogę doczekać :)  

Ania  

</div>

<div class="stopka" style="clear: both;">Zapraszam do odwiedzania mnie na: [Facebooku](https://www.facebook.com/bookieandcookie), [Google+](https://plus.google.com/116973627351289730465/posts), [Instagramie](https://instagram.com/bookieandcookie/) oraz na [Bloglovin](https://www.bloglovin.com/blogs/bookie-cookie-13737735).  
Jeśli masz jakieś pytania, śmiało! Napisz [do mnie](mailto:anna.maria.konopka93@gmail.com) maila :)</div>

<div class="blogger-post-footer">Żeby zawsze być na bieżąco - polub profil na [facebooku](https://www.facebook.com/bookieandcookie).</div>