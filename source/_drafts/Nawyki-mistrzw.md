title: |
	Nawyki mistrzów
date: 2015-09-28 21:41:00
tags: [NawykiMistrzów,RozwojowyPoniedziałek,Rozwój,Sukces]
---

<div class="separator" style="clear: both; text-align: center!important;">[![](https://1.bp.blogspot.com/-TonhAnotoX8/VgmP5o3o2kI/AAAAAAAAAVA/H3tEIizvM0s/s640/jesie%25C5%2584.jpg)](http://1.bp.blogspot.com/-TonhAnotoX8/VgmP5o3o2kI/AAAAAAAAAVA/H3tEIizvM0s/s1600/jesie%25C5%2584.jpg)</div>

<div style="clear: both;">

<div style="text-align: justify;">Hej!</div>

<div style="text-align: justify;">Kolejny **Rozwojowy Poniedziałek** przed nami :) Jesień zbliża się wielkimi krokami i jest to idealny moment na wprowadzenie kilku zmian w swojej organizacji dnia. Dla mnie, od czasów szkolnych, ten okres roku jest pełny świeżych pomysłów i zapału do pracy. Zazwyczaj to właśnie we wrześniu mam największą motywację, by coś w swoim życiu zmienić. A dziś proponuję właśnie Wam, byście do swojego życia wprowadzili **nawyki mistrzów**.</div>

### Mistrzowie wstają wcześnie.

<div style="text-align: justify;">Wstawanie 2 czy 3 godziny przed wyjściem z domu rano może wydawać się przerażające. Często jednak nie zdajemy sobie sprawy ile możliwości nam oferuje. Mamy czas, by przy kubku świeżo zaparzonej kawy przemyśleć, co czeka nas w nadchodzącym dniu. Znajdzie się też na pewno pół godziny na trening. Możemy wybrać się na jesienny spacer i posłuchać muzyki czy podcastu. Obejrzeć motywujący wykładu czy poczytać książkę. Tak! Naprawdę da radę to zrobić rano! A co więcej, przy okazji ćwiczymy naszą silną wolę.</div>

### Mistrzowie ćwiczą kilka razy w tygodniu.

<div style="text-align: justify;">Sport to szkoła osiągania sukcesów. Gdy wylewamy siódme poty na siłowni lub pokonujemy nasty kilometr w terenie ćwiczymy naszą wytrwałość, determinację w osiąganiu celów i silną wolę. Podczas ćwiczeń wentylujemy nasz mózg, ryzykując zalewem dobrych pomysłów i wyzwalamy produkcję endorfin, które sprawiają, że nic już nam nie jest straszne.</div>

<div style="text-align: justify;">Ruszenie się z kanapy po ciężkim dniu pracy jest trudne. Przyznaję. Jednak mistrzowie mają na to sposoby ;) Dobrym pomysłem jest wybranie się na siłownię rano lub od razu po pracy, szkole, uczelni.</div>

### Mistrzowie planują zadania na dany dzień, tydzień, rok...

<div style="text-align: justify;">Bez planu zginiemy. Zatoniemy w natłoku obowiązków, zaległych terminów, wizyt u dentysty i telefonów z okazji urodzin. Mistrzowie wiedzą, że lista zadań na dany dzień to obowiązek! Jednak, by rozwijać się w pożądanym kierunku w perspektywie długoterminowej potrzebujemy też listy celów na najbliższy miesiąc czy rok. Zerkanie co jakiś czas na spis naszych priorytetów i dążeń pozwala nam upewnić się czy jesteśmy na dobrej drodze.</div>

### Mistrzowie rozwijają swoją sieć kontaktów.

<div style="text-align: justify;">My, zwykli zjadacze chleba, często nie doceniamy wagi i siły networkingu. Nie mamy na to czasu, nie lubimy rozmawiać z obcymi ludźmi. Ale przecież... Poznawanie nowych ludzi jest fajne! I inspirujące! I wnosi bardzo dużo do naszego życia :) Szczególnie, gdy poznajemy ludzi spoza naszej branży. W ten sposób poszerzamy nasze horyzonty i często jesteśmy zmuszeni do wyjścia ze strefy komfortu. A każde wyjście z naszej bezpiecznej skorupki jest wejściem do świata "where the magic happens".</div>

</div>

<div>  
Czy Was również jesień tak motywuje?  

</div>

<div class="stopka" style="clear: both;">Zapraszam do odwiedzania mnie na: [Facebooku](https://www.facebook.com/bookieandcookie), [Google+](https://plus.google.com/116973627351289730465/posts), [Instagramie](https://instagram.com/bookieandcookie/) oraz na [Bloglovin](https://www.bloglovin.com/blogs/bookie-cookie-13737735).  
Jeśli masz jakieś pytania, śmiało! Napisz [do mnie](mailto:anna.maria.konopka93@gmail.com) maila :)</div>

<div class="blogger-post-footer">Żeby zawsze być na bieżąco - polub profil na [facebooku](https://www.facebook.com/bookieandcookie).</div>