title: |
	Marzycielka z Ostendy
date: 2015-05-10 13:09:00
tags: [O miłości,O szczęściu,Obyczajowe,Recenzje]
---

<div class="separator" style="clear: both; text-align: center!important;">[!["Marzycielka z Ostendy" Eric-Emmanueal Schmitt | Bookie & Cookie](http://4.bp.blogspot.com/-sTfnP7TGTmY/VU5yrCaYDnI/AAAAAAAAAMQ/vfv0AP_1Inc/s640/marzycielka1.JPG)](http://4.bp.blogspot.com/-sTfnP7TGTmY/VU5yrCaYDnI/AAAAAAAAAMQ/vfv0AP_1Inc/s1600/marzycielka1.JPG)</div>

<div style="clear: both; text-align: justify;">Muszę się Wam przyznać, że po prostu uwielbiam Erica Emmanuela Schmitta. Dlatego trochę dziwnym wydaje się fakt, że **"Marzycielka z Ostendy"**czekała na recenzję prawie 2 tygodnie. Ok, postawię sprawę jasno - boję się napisać cokolwiek o jego twórczości. Mam wrażenie, że nie będę potrafiła oddać emocji, które pojawiają się w trakcie czytania jego książek. Ale spróbować zawsze można, a nawet trzeba ;)</div>

<div style="text-align: justify;">Wypożyczając tę książkę byłam święcie przekonana, że to powieść. A tu nagle, po przeczytaniu ok. 100 stron tytułowa historia się zakończyła :) Niespodzianki zawsze w cenie. Nawet cieszę się, że sprawy przybrały taki obrót, ponieważ okazało się, że to nie "Marzycielka z Ostendy" będzie moim ulubionym opowiadaniem z tego zbioru. Ale zacznijmy od początku...</div>

### Marzycielka z Ostendy

<div style="text-align: justify;">Pewien pisarz przyjeżdża do nadmorskiej Ostendy na wakacje. Zamieszkuje u samotnej, schorowanej kobiety. Ona - z pozoru nieszczęśliwa, kryje w sercu wspomnienia wielkiej namiętności i miłości, które trzymają ją przy życiu. Po wielu latach milczenia, decyduje się opowiedzieć mu swoją historię. Historię życia, w którym spotkała księcia, a potem pozwoliła mu odejść. Życia pełnego uczucia, które wciąż tli się w pamięci. Tylko Schmitt umie tak pisać o miłości - bez zadęcia, bez "porywów namiętności", bez upiększeń - prosto.</div>

### Zbrodnia doskonała

<div style="text-align: justify;">W drugim opowiadaniu Schmitt przedstawia nam starsze małżeństwo, z długoletnim stażem, w którym niespodziewanie dochodzi do tragedii. "Zbrodnia to niesłychana. Pani zabija pana." Cała historia jest przedstawiona z perspektywy kobiety, żony - zabójczyni. Jesteśmy świadkami tego, w jaki sposób jad, sączony przez innych, przenika nasze życie i wpływa na nasze poglądy i zachowanie. Widzimy, że człowiek potrafi sobie wmówić wszystko i sam manipulować własnymi emocjami i zachowaniem. Każde niewinne słowo może poprowadzić do tragedii, szczególnie, gdy poruszamy się w świecie niedomówień i własnych fantazji.</div>

<div class="separator" style="clear: both; text-align: center!important;">[!["Marzycielka z Ostendy" Eric-Emmanueal Schmitt | Bookie & Cookie](http://4.bp.blogspot.com/-ocv5Udj6Eh4/VU8ev6LE56I/AAAAAAAAAMg/QSIICMuQ5a0/s640/marzycielka2.JPG)](http://4.bp.blogspot.com/-ocv5Udj6Eh4/VU8ev6LE56I/AAAAAAAAAMg/QSIICMuQ5a0/s1600/marzycielka2.JPG)</div>

### Ozdrowienie

<div style="text-align: justify;">W tym opowiadaniu poznajemy młodą pielęgniarkę, która opiekuje się pewnym niewidomym mężczyzną. Dzięki jego ciepłym i wyważonym słowom dziewczyna rozkwita i staje się pewną siebie, dojrzałą kobietą. Powoli zakochuje się w tym tajemniczym facecie. </div>

<div style="text-align: justify;">Schmitt pokazał, jak słowa mężczyzny mogą wpływać na sposób postrzegania siebie przez kobietę. I jak pewność siebie potrafi zmienić nasze życie.</div>

### Kiepskie lektury

<div style="text-align: justify;">Opowiadanie, które uważam za jedno z lepszych w tym tomie. I przy okazji trochę zabawnych. Maurycy i Sylwia wyjeżdżają na wakacje do domku położonego na odludziu. Maurycy jako nauczyciel, przekonany o wyższości literatury faktu nad fikcją jest zdegustowany kryminałem, który proponuje mu Sylwia. Do czasu. Stopniowo wciąga go świat zagadek, które zaczyna również zauważać w realnym życiu. Jego podejrzliwość prowadzi do tragedii.</div>

<div style="text-align: justify;">W "Kiepskich lekturach" widzimy do czego mogą doprowadzić niedomówienia, brak szczerości i nieumiejętność przyznania się do swoich słabości. W gratisie dostajemy też całkiem niezłą dawkę humoru (uśmiałam się, gdy Maurycy zaczął się zaczytywać w tym kryminale).</div>

### Kobieta z bukietem

<div style="text-align: justify;">Chyba najmniej przypadła mi do gustu. Od wielu lat, codziennie, na peronie, na dworcu widziana jest kobieta z bukietem. Wszyscy wiedzą, że na kogoś czeka. Niektórzy uważają, że na syna, dla innych jest to kochanek, mąż lub brat. Pewnego dnia przyjeżdża pociąg, a twarz kobiety się rozświetla. Czy jej gościem jest miłość czy śmierć?</div>

<div style="text-align: justify;">Schmitt w tym zbiorze opowiadań przedstawił prawdziwe, z krwi i kości, i charakteru, kobiety. Nie omieszkał przedstawić ich słabości oraz przeciwności, jakie los stawia im na drodze. Mówi o problemach z akceptacją siebie, o oddawaniu się marzeniom, o miłości zakazanej, o tęsknocie, a także o upartym szukaniu dziury w całym. Zwraca uwagę na wspomnienia, słówka rzucone w międzyczasie, chwilowe wrażenia -  rzeczy ulotne, które decydują o naszym życiu.</div>

<div>A Wy? Co sądzicie o książkach Erica Emmanuela-Schmitta?</div>

<div class="stopka">Zapraszam do odwiedzania mnie na: [Facebooku](https://www.facebook.com/bookieandcookie), [Google+](https://plus.google.com/116973627351289730465/posts), [Instagramie](https://instagram.com/bookieandcookie/).  
Jeśli masz jakieś pytania, śmiało! Napisz [do mnie](mailto:anna.maria.konopka93@gmail.com) maila :)</div>

<div class="blogger-post-footer">Żeby zawsze być na bieżąco - polub profil na [facebooku](https://www.facebook.com/bookieandcookie).</div>