title: |
	I jak tu nie biegać! - Beata Sadowska - Bookathon #1
date: 2015-06-22 11:01:00
tags: [Bookathon,Recenzje,Sport]
---

<div class="content">

<div class="clear: both; text-align: justify">

<div class="separator" style="clear: both; text-align: center!important;">[![Beata Sadowska "I jak tu nie biegać!" | Bookie & Cookie](http://2.bp.blogspot.com/-UJLceaSq8C0/VYz7gjBsd-I/AAAAAAAAARE/YT-Pv-L8Q2U/s640/jaktuniebiegac_profil.JPG)](http://2.bp.blogspot.com/-UJLceaSq8C0/VYz7gjBsd-I/AAAAAAAAARE/YT-Pv-L8Q2U/s1600/jaktuniebiegac_profil.JPG)</div>

<div class="clear:both;">**Bookathon** ruszył :) Jak przystało na odpowiedzialnego sportowca ;) zaczęłam od **rozgrzewki**. Padło więc na książkę, której nie dokończyłam, czyli lekką, śmieszną i motywującą **"I jak tu nie biegać!" Beaty Sadowskiej**.</div>

<a name="more"></a>  
</div>

<div style="text-align: justify;">Zazwyczaj niedokończone książki to takie, których nie mieliśmy siły i ochoty doczytać do końca. W tym przypadku jest na szczęście inaczej :) "I jak tu nie biegać!" odłożyłam, bo przygniotły mnie trochę obowiązki i nie miałam na nią czasu. Co nie zmienia faktu, że bardzo mi się spodobała, już od pierwszej kartki.</div>

<div style="text-align: justify;">Książka Sadowskiej to nie poradnik ani fachowa lektura. To przede wszystkich przemyślenia odnośnie biegania, przesiąknięte pasją oraz motywacją. Na każdej kartce odkrywamy relację z jakiegoś kolorowego lub ekstremalnego biegu czy kolejnego maratonu. Autorka opowiada o swoich przygodach i bieganiu w Chile, podczas Rajdu Dakar, w polskich górach, Nowym Jorku, Londynie, Amsterdamie, Tokio... Kilka słów zostało również poświęcone początkującym biegaczom. Co robić, żeby się nie zniechęcić, jak zacząć, jak odkryć w sobie pasję.</div>

<div style="text-align: justify;">Autorka podchodzi do tematu z dystansem, nie wciska Ci na siłę motywacyjnych bajeczek w stylu: "Dasz radę!", "Uwierz w siebie!", "Jeszcze kilometr!". Zachęca do racjonalnego biegania, przyjemnych joggingów, lecz też stawiania sobie wyzwań w postaci maratonów.</div>

<div style="text-align: justify;">Zachwala biegi grupowe, opowiadając o sile, jaka tkwi w tłumie biegaczy i euforii, jaką otrzymujemy po zakończeniu takiego biegu.</div>

<div class="separator" style="clear: both; text-align: center!important;">[![](http://3.bp.blogspot.com/-AS2NtQjTYcU/VYe_HBbqOdI/AAAAAAAAAQQ/IOqYIlMAKBU/s640/bieganie.jpg)](http://3.bp.blogspot.com/-AS2NtQjTYcU/VYe_HBbqOdI/AAAAAAAAAQQ/IOqYIlMAKBU/s1600/bieganie.jpg)</div>

<div style="clear: both; text-align: justify;">Książka została bardzo ładnie wydana, wiele w niej zdjęć - takich prawdziwych, biegowych, nieustawianych. Oprócz opowieści Beaty Sadowskiej mamy również okazję przeczytać mini-wywiady z Kubą Wiśniewskim - profesjonalnym biegaczem i trenerem. Te fragmenty niosą ze sobą więcej konkretnych porad, z zakresu zdrowia i fizjologii biegania.</div>

<div style="text-align: justify;">Podsumowując, "I jak tu nie biegać!" bardzo przypadło mi do gustu. Sięgnęłam po nią na początku mojej przygody z bieganiem i dała mi ona wiele radości i motywacji. Z każdą przeczytaną stroną człowiek ma ochotę wskoczyć w buty biegowe i pobiec w świat. Beata Sadowska jest bardzo pozytywnie nakręconą osobą i przekazuje tę pasję innym. Zastanów się czy na pewno chcesz przeczytać tę książkę, bo możesz się zarazić biegowym bakcylem i wtedy.... już po Tobie :)</div>

<div style="text-align: justify;">A dziś w ramach bookathonowego wyzwania czytam Freuda "Wstęp do psychoanalizy". Trzymajcie kciuki, bo nie będzie łatwo :)</div>

<div class="stopka" style="clear: both;">Zapraszam do odwiedzania mnie na: [Facebooku](https://www.facebook.com/bookieandcookie), [Google+](https://plus.google.com/116973627351289730465/posts), [Instagramie](https://instagram.com/bookieandcookie/) oraz na [Bloglovin](https://www.bloglovin.com/blogs/bookie-cookie-13737735).  
Jeśli masz jakieś pytania, śmiało! Napisz [do mnie](mailto:anna.maria.konopka93@gmail.com) maila :)</div>

</div>

<div class="blogger-post-footer">Żeby zawsze być na bieżąco - polub profil na [facebooku](https://www.facebook.com/bookieandcookie).</div>