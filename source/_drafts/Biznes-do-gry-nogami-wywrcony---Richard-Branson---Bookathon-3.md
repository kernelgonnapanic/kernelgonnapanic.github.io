title: |
	Biznes do góry nogami wywrócony - Richard Branson - Bookathon #3
date: 2015-07-16 20:26:00
tags: [Biznes,Bookathon,Ochrona środowiska,Recenzje]
---

<div class="content">

<div class="separator" style="clear: both; text-align: center!important;">[![](http://2.bp.blogspot.com/-GoHy3rBW9Co/Vaf1pwYM2KI/AAAAAAAAASo/5mWVwtjHylk/s640/biznes_profilowe2.JPG)](http://2.bp.blogspot.com/-GoHy3rBW9Co/Vaf1pwYM2KI/AAAAAAAAASo/5mWVwtjHylk/s1600/biznes_profilowe2.JPG)</div>

<div style="clear: both; text-align: justify;">Podsumowanie **Bookathonu** już za mną, ale ostatnie bookathonowe dziecko jeszcze czeka na recenzję :) Chodzi mi o książkę, którą wybrał dla mnie mój brat, czyli o **"Biznes do góry nogami wywrócony" Richarda Bransona**.</div>

<div style="text-align: justify;">Zacznę od tego, że bardzo się ucieszyłam, gdy okazało się, że to właśnie tę książkę będę czytać w ramach wyzwania. Znając mojego brata, mógł mi wybrać coś masakrycznego i patrzeć jak się z tym męczę :) Richarda Bransona kojarzyłam już wcześniej jako założyciela grupy Virgin i świetnego przedsiębiorcę. Od dawna miałam ochotę, by poczytać o jego podejściu do pieniędzy i przemyśleniach na temat biznesu.</div>

<div style="text-align: justify;">Spodziewałam się porad biznesowych - wskazówek jak zarabiać dużo, dobrze się bawiąc. Bo z takim przesłaniem najbardziej kojarzy mi się autor. Jak wielkie było moje zdziwienie, gdy okazało się, że głównym tematem książki jest **ochrona środowiska** i **działanie na rzecz pokoju na świecie**.</div>

<div style="text-align: justify;">Autor w swoje książce przedstawia ideę Kapitalizmu 24902 - nowego oblicza biznesu, nastawionego nie tylko na zysk, ale też na dobrobyt wszystkich ludzi i ochronę Ziemi. Przedstawia historię ludzi i stojących za nimi firm, które zdecydowały się zmienić podejście i zarabiać na czynieniu dobra.</div>

<div style="text-align: justify;">Branson podkreśla, że zdecydowanie zbyt długo wielkie koncerny, jak i małe, lokalne firmy, zaniedbywały otoczenie w pogoni za zyskiem. W obecnych czasach ludzkość zanieczyszcza środowisko bardziej, niż kiedykolwiek wcześniej. Co więcej, działania podejmowane w kierunku przeciwdziałania takiemu stanowi rzeczy spalają na panewce. Ważne jest znalezienie takiego środka działania, który wzniesie się ponad bariery polityczne, geograficzne czy religijne. Branson jako rozwiązanie podaje właśnie: **BIZNES** :)</div>

<div class="separator" style="clear: both; text-align: center!important;">[![](http://2.bp.blogspot.com/-6MkcQhnnNDo/Vaf1w4slB4I/AAAAAAAAASw/h1PuG30eET8/s640/biznes_kubek.JPG)](http://2.bp.blogspot.com/-6MkcQhnnNDo/Vaf1w4slB4I/AAAAAAAAASw/h1PuG30eET8/s1600/biznes_kubek.JPG)</div>

<div style="clear: both; text-align: justify;">  
Z książki możemy się dowiedzieć dużo na temat działań Virgin Unite - organizacji non-profit organizującej działania dobroczynne całej grupy Virgin. Autor opisuje w jaki sposób wielkie koncerny dbają o środowisko, a przy okazji ograniczają swoje koszty. Mówi o wielu firmach, które bazują na produktach lub usługach zmieniających świat na lepsze. Jedną z nich jest firma Living Goods, tworząca sieć domokrążnych sprzedawców, którzy zapewniają Ugandyjczykom podstawowe leki na malarię, siatki przeciw komarom czy filtry wody. W ten sposób organizacja ta zatrudnia wiele młodych kobiet, a co za tym idzie - zapewnia byt ich rodzinom.</div>

<div style="text-align: justify;">"Biznes do góry nogami wywrócony" udowodnił mi, że się da :) Że można mieć prosperujący biznes, czyniąc dobro i dbając o środowisko. Że nie trzeba być stereotypowym, wyzbytym z uczuć biznesmenem oprawcą. Co więcej, pokazał mi, że działania na rzecz lepszego świata pozwalają rozwinąć swój biznes i zarobić całkiem pokaźne sumki :)</div>

<div style="text-align: justify;">Trudno mi stwierdzić, czy książka mi się podobała czy nie :) Uważam, że Branson ciekawie przedstawił ten temat. Gdyby było inaczej, pewnie nie zaszczyciłabym jej swoim czasem :) Twierdzę również, że warto na ten temat mówić i pisać. Jednak sama książka nie zachwyciła mnie, nie porwała ani nie rzuciła na kolana. Nie wynotowywałam sobie z niej myśli i cytatów jak szalona. Nie zastanawiałam się na każdym zdaniem. Sami wiecie. Fajnie, ale nie zjawiskowo :)</div>

<div style="text-align: justify;">Kończąc już moje przemyślenia na temat książki Bransona, mam do Was pytanie:  
Za którą z poniższych zabrać się w najbliższym czasie?</div>

> <div style="padding: 8px;">
> 
> <div style="margin: 8px 0 0 0; padding: 0 4px;">[A poszlam po rzeczy na obiad 😊 #niebedzieobiadu #ksiazki #books #szykujciesienarecenzje #bestoftheday #instabooks #czytanie #recenzje #ksiazki](https://instagram.com/p/4T9yX5PdbA/)</div>
> 
> <div style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">Zdjęcie zamieszczone przez użytkownika Ania Konopka (@bookieandcookie) <time datetime="2015-06-24T12:30:34+00:00" style="font-family: Arial,sans-serif; font-size: 14px; line-height: 17px;">24 Cze, 2015 o 5:30 PDT</time></div>
> 
> </div>

Piszcie, doradzajcie :)  

<div class="stopka" style="clear: both;">Zapraszam do odwiedzania mnie na: [Facebooku](https://www.facebook.com/bookieandcookie), [Google+](https://plus.google.com/116973627351289730465/posts), [Instagramie](https://instagram.com/bookieandcookie/) oraz na [Bloglovin](https://www.bloglovin.com/blogs/bookie-cookie-13737735).  
Jeśli masz jakieś pytania, śmiało! Napisz [do mnie](mailto:anna.maria.konopka93@gmail.com) maila :)</div>

</div>

<div class="blogger-post-footer">Żeby zawsze być na bieżąco - polub profil na [facebooku](https://www.facebook.com/bookieandcookie).</div>