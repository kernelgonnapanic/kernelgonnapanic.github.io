title: |
	Rozwojowy poniedziałek #4
date: 2015-07-26 22:24:00
tags: [IT,Recenzje,RozwojowyPoniedziałek,Rozwój,Web]
---

<div class="content">

<div class="separator" style="clear: both; text-align: center!important;">[![](http://3.bp.blogspot.com/-udDZvXQ-bFg/VbVA3-ealwI/AAAAAAAAATE/F8v8v5lkCuo/s640/smashing.JPG)](http://3.bp.blogspot.com/-udDZvXQ-bFg/VbVA3-ealwI/AAAAAAAAATE/F8v8v5lkCuo/s1600/smashing.JPG)</div>

<div style="clear: both; text-align: justify;">Wszyscy zainteresowani technologiami webowymi i tworzeniem stron internetowych z pewnością słyszeli o [The Smashing Magazine](http://www.smashingmagazine.com/). Tym, którzy jeszcze go nie odkryli, szczerze polecam pobuszowanie w czeluściach jego artykułów czy polubienie na fb, bo warto :) Mimo że idea tego portalu bardzo mi się podoba, jakoś rzadko tam zaglądam. Dlatego, gdy w bibliotece natrafiłam na ich książkę, bardzo się ucieszyłam i postanowiłam nadrobić zaległości.</div>

<div style="text-align: justify;">**The Smashing Magazine** publikuje w sieci artykuły dotyczące tworzenia stron internetowych - projektowania grafiki, programowania czy zagadnień związanych z user experience itd. Najlepsze, czy też najbardziej godne uwagi teksty, publikuje w formie książek i e-booków. Powstaje w ten sposób publikacja, która jest połączeniem różnych artykułów, oscylujących wokół jednego tematu, lecz napisanych przez innych autorów. Pomysł równie ciekawy, co ambitny.</div>

<div style="text-align: justify;">Książka, którą aktualnie trzymam w ręce, została wydana w 2011 roku, więc jak na publikację dotyczącą technologii, a zwłaszcza Internetu, może być już uważana za dinozaura. :) Niestety czuje się to również w trakcie czytania - niektóre z wymienianych technologii są już dawno uważane za przestarzałe. Jednak tak długo jak się dało, autorzy starali się odchodzić od szczegółów na rzecz ogólnych i uniwersalnych zasad, które można wykorzystywać przez lata.</div>

<div style="text-align: justify;">Każdy z 10 rozdziałów **"The Smashing Book #2"** niesie ze sobą inny temat. Mnie najbardziej przypadł do gustu tekst o **projektowaniu grafiki doskonałej**. Wiele z przedstawionych zasad mogę wykorzystać, a czasem nawet już nieświadomie używałam, w codziennej pracy nad blogiem czy zdjęciami. W tym rozdziale można również przeczytać kilka słów o tym, jak budować napięcie za pomocą grafiki czy jak przy pomocy pustki i kontrastu sprawić, że witryna jest jeszcze ciekawsza.</div>

<div style="text-align: justify;">Wcale nie gorsze były artykuły, które opisywały backstage tworzenia stron internetowych. Jednym z nich był tekst o **szkicach i prototypach**. Zawierał on wiele odkrywczych, przynajmniej dla mnie, wskazówek na temat procesu projektowania. Etapu, który często jest pomijany lub traktowany po macoszemu :)</div>

<div class="separator" style="clear: both; text-align: center!important;">[![](http://4.bp.blogspot.com/-ERVk8ChtYDc/VbVA-bE38aI/AAAAAAAAATM/Vhr5_Hn9FkQ/s640/stosik.JPG)](http://4.bp.blogspot.com/-ERVk8ChtYDc/VbVA-bE38aI/AAAAAAAAATM/Vhr5_Hn9FkQ/s1600/stosik.JPG)</div>

<div style="clar: both; text-align: justify;">Genialny jest również tekst na temat **grywalizacji**. Wcześniej raczej o niej nie słyszałam, a po przeczytaniu tego artykułu w mojej głowie pojawiło się wiele pytań i chęć jeszcze lepszego poznania tego tematu. Na pewno możecie się spodziewać, że temat gamifikacji na blogu jeszcze powróci :)</div>

<div style="text-align: justify;">Natomiast jednym tekstem bardzo się rozczarowałam. Artykuł o e-commerce okazał się przepełnionym procentami i liczbami porównaniem wielu sklepów internetowych. Nic szczególnego nie wnosił, a nudny był jak flaki z olejem. Jeżeli zdecydujecie się na przeczytanie tej książki, ten rozdział możecie z czystym sercem ominąć. Nic nie stracicie. :) Ja do końca miałam nadzieję, że czegoś pożytecznego się dowiem. Nadzieja umiera ostatnia ;)</div>

<div style="text-align: justify;">Podsumowując, książki z serii The Smashing Book to lektura obowiązkowa dla każdego twórcy stron internetowych - począwszy od grafika czy projektanta user experience na programistach kończąc. Zdecydowanie polecam zapoznanie się z którymś z nowszych wydań. Gdyby jednak w wasze ręce trafiła przypadkiem "starsza" książka - z niej też możecie wyciągnąć wiele dobrego :)</div>

<div style="text-align: justify;">Dla wszystkich zainteresowanych tematem, mam bardzo dobre wieści. Aktualnie czeka na mnie na poczcie świeżutka, pachnąca nowością - The Smashing Book #5\. Już się nie mogę doczekać jej zawartości :)</div>

Jeśli macie jakieś pomysły na najbliższe technologiczne recenzje i nie tylko - piszcie śmiało!  

<div class="stopka" style="clear: both;">Zapraszam do odwiedzania mnie na: [Facebooku](https://www.facebook.com/bookieandcookie), [Google+](https://plus.google.com/116973627351289730465/posts), [Instagramie](https://instagram.com/bookieandcookie/) oraz na [Bloglovin](https://www.bloglovin.com/blogs/bookie-cookie-13737735).  
Jeśli masz jakieś pytania, śmiało! Napisz [do mnie](mailto:anna.maria.konopka93@gmail.com) maila :)</div>

</div>

<div class="blogger-post-footer">Żeby zawsze być na bieżąco - polub profil na [facebooku](https://www.facebook.com/bookieandcookie).</div>